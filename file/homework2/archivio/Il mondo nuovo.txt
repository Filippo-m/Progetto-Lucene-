Autore: Aldous Huxley
Genere: distopico
Trama: Bernard Marx, insieme a Lenina ottiene il permesso di recarsi nella Riserva di Selvaggi nel Nuovo Messico. 
Il Direttore, accordandogliela, si lascia andare a una confidenza, che sarà per lui fatale: anche lui, vent'anni prima era andato nella stessa riserva con una Beta-Minus, che però non era tornata perché si era persa. 
Nella riserva incontrano Linda e suo figlio John, il selvaggio. Per Lenina è uno shock culturale: è spaventata dalla vecchiaia e della miseria dei "selvaggi". Bernard capisce subito che Linda è la Beta-Minus di Thomas e che John è suo figlio.
Approfitta della situazione per acquisire una posizione di potere nei confronti del Direttore: ottiene il permesso di portare i due alla civiltà e potrà così ricattare Thomas, al suo arrivo, e così evitare l'esilio in Islanda.
Tornati tutti a Londra Linda si perde in vacanze di Soma, la droga di stato, che, in certe dosi, isola dal mondo; Bernard utilizza John per ottenere visibilità, notorietà e potere, mostrandolo come fenomeno da baraccone. John, inizialmente, si presta, poi si ribella. 
Intanto Lenina è attratta da Jonh ed è ricambiata ma il loro incontro fallisce: Lenina si spoglia per unirsi a lui ma John è scandalizzato dalla sua libertà erotica, la insulta e la colpisce. Intanto Linda sta morendo: John si reca al suo capezzale all'ospedale Park Lane, dove si trovano i moribondi. Dopo la morte della madre, John, sconvolto, si ribella e invita tutto il personale a prendere coscienza della prigionia del Soma (sono tutti in coda per prendere la dose giornaliera); la scena è drammatica: John getta tutte le pasticche, il personale lo aggredisce, giungono Bernard e l'amico Watson, arriva la polizia che seda gli animi. John, Helmholtz e Bernard vengono arrestati.