Autore: Emily Bronte
Genere: Romanzo
Trama: Cime Tempestose è il nome della casa che su un'alta e ventosa collina dello Yorkshire possiede la famiglia Earnshaw. Essa rappresenta anche nel nome la natura e la forza indomabile delle passioni che sconvolgono gli uomini. Qui viene accolto e allevato dal signor Earnshaw il trovatello Heathcliff. Tra Heathcliff e Catherine, figlia di Earnshaw, si stabilisce una profonda intesa affettiva. Col passare degli anni il rapporto s'incrina per l'insorgere di barriere di classe e Catherine s'impegna a sposare Edgar Linton, ricco e gentile, la cui proprietà confina con quella degli Earnshaw.
Heathcliff, umiliato e offeso da Catherine, maltrattato dal fratello di lei Hindley, si allontana.
Quando tre anni dopo Heathcliff torna ricco, è troppo tardi, Catherine è già sposata. Heathcliff furioso giura vendetta. Sposa Isabella Linton, sorella di Edgar, per assumere il controllo della proprietà e distruggere la famiglia.
Catherine consapevole di essere la causa di tante sofferenze si ammala e muore dopo aver dato alla luce la piccola Cathy. Heathcliff disperato e inconsolabile cerca di impossessarsi di tut­to ciò che apparteneva a Catherine. Quando è sul punto di riuscirvi, muore e su sua richiesta viene sepolto ac­canto a Catherine, in modo che nulla possa più separar­li, ai bordi della brughiera, dove da bambini giocavano. Nella casa la vita riprende con il matrimonio tra Hareton, figlio di Hindley, e Cathy.