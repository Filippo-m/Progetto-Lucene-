Autore: Manzoni
Genere:romanzo storico
Trama: Lorenzo Tramaglino e Lucia Mondella stanno per sposarsi.
I preparativi fervono ma a intralciare la loro felicità c’è don Rodrigo, signorotto del paese, che ha messo gli occhi sulla promessa sposa. 
Il matrimonio viene impedito con la forza perché due bravi di don Rodrigo impediscono a don Abbondio (curato del paese) di celebrarlo dietro minaccia di morte. 
I due promessi chiedono l’intercessione di padre Cristoforo – il padre spirituale di Lucia – ma questi non riesce a smuovere don Rodrigo. 
Si rivolgono allora a un avvocato, Azzecca-garbugli, ma la legge – che egli impersona – è dalla parte dei potenti. Provano un matrimonio a sorpresa, che non riesce. 
Proprio nella notte del matrimonio a sorpresa, i bravi provano a rapire Lucia: falliscono anche loro nell’intento. 
Padre Cristoforo predispone quindi le fughe di Renzo e Lucia: il primo andrà a Milano, la seconda a Monza.
Gli imprevisti non mancano: Renzo è costretto a fughe precipitose per aver partecipato, suo malgrado, ai tumulti di San Martino: 
andrà dal cugino Bortolo, nel Bergamasco. Lucia viene tradita da Gertrude, la famosa monaca di Monza, e consegnata all’innominato, un potente del luogo,
sanguinario e violento, che dovrà poi consegnarla a don Rodrigo. Ma c’è una svolta: l’innominato, che da tempo sente fastidio per quella vita, 
grazie a un serrato dialogo con Lucia e, successivamente, col cardinale Federigo Borromeo (in visita pastorale proprio nelle vicinanze), 
si converte alla fede e libera Lucia. Quando tutto sembra volgere al meglio, i lanzichenecchi scendono in Italia saccheggiando tutto e portando con loro il morbo della peste.  
Milano è rapidamente allo stremo. Si ammala Renzo, che guarisce e va in cerca di Lucia. Lucia, a Milano, si ammala e viene portata nel lazzeretto. 
Si ammala anche don Rodrigo. I due sposi si ritrovano a Milano nel lazzeretto davanti a padre Cristoforo: Renzo ha da poco perdonato don Rodrigo, morente. 
Lucia, per fortuna, sta guarendo. Tuttavia confessa all’amato che durante la notte di paura nel castello dell’innominato aveva fatto voto di castità qualora fosse riuscita a salvarsi; 
ma il voto, spiega il loro padre spirituale, non è valido, per cui viene annullato. Renzo torna al paese insieme ad Agnese ed entrambi aspettano il ritorno di Lucia. 
Tornata, finalmente possono celebrarsi le nozze. I due sposi con Agnese tornano nel Bergamasco; avranno una figlia, Maria, e apriranno una filanda. 
